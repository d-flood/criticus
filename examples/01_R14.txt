1 τον δε ασθενουντα τη πιστι προσλαμβανεσθε μη εις διακρισεις διαλογισμων 
2 ος μεν πιστευει φαγιν παντα ο δε ασθενων λαχανα εσθιει 
3 ο εσθιων τον μη εσθιοντα μη εξουθενιτω ο δε ο μη εσθιων τον εσθιοντα μη κρινετω ο θς γαρ αυτον προσελαβετο 
4 συ τις ει ο κρινων αλλοτριον οικετην τω ιδιω κω στηκει η πιπτει σταθησεται δε δυνατι γαρ ο κς στησαι αυτον 
5 ος μεν γαρ κρινει ημεραν παρ ημεραν ος δε κρινει πασαν ημεραν εκαστος εν τω ιδιω νοει πληροφορισθω 
6 ο φρονων την ημεραν κω φρονει και ο εσθιων κω εσθιει ευχαριστι γαρ τω θω και ο μη εσθιων κω ουκ εσθιει και ευχαριστι τω θω 
7 ουδις γαρ ημων εαυτω ζη και ουδις εαυτω αποθνησκι 
8 εαν τε γαρ ζωμεν τω κω ζωμεν εαν τε αποθνησκωμεν τω κω αποθνησκωμεν εαν τε ουν ζωμεν εαν τε αποθνησκωμεν του κυ εσμεν 
9 εις τουτο γαρ χς απεθανεν ανεστη και εζησεν ινα και νεκρων και ζωντων κυριευση 
10 συ δε τι κρινεις τον αδελφον σου η και συ τι εξουθενις τον αδελφον σου παντες γαρ παραστησομεθα τω βηματι του θυ χυ
11 γεγραπται γαρ ζω εγω λεγει κς οτι εμοι καμψει παν γονυ και πασα γλωσσα εξομολογησεται τω θω 
12 αρα ουν εκαστος ημων περι εαυτου λογον δωσει τω θω 
13 μηκετι ουν αλληλους κρινωμεν αλλα τουτο κρινατε μαλλον το μη τιθεναι προσκομμα τω αδελφω η σκανδαλον 
14 οιδα και πεπισμαι εν κω ιυ οτι ουδεν κοινον δι εαυτου ει μη τω λογιζομενω τι κοινον ειναι εκεινω κοινον 
15 ει γαρ δια βρωμα ο αδελφος σου λυπειται ουκετι κατα αγαπην περιπατεις μη τω βρωματι σου εκεινον απολλυε υπερ ου χς απεθανεν 
16 μη βλασφημισθω ουν υμων το αγαθον 
17 ου γαρ εστιν η βασιλεια του θυ βρωσις και ποσις αλλα δικαιοσυνη και ειρηνη και χαρα εν πνι αγιω 
18 ο γαρ εν τουτω δουλευων τω χω ευαρεστος τω θω και δοκιμος τοις ανθρωποις 
19 αρα ουν τα της ειρηνης διωκομεν και τα της οικοδομης της εις αλληλους 
20 μη ενεκεν βρωματος απολλυε το εργον του θυ παντα μεν καθαρα καθαροις αλλα κακον τω ανθρωπω τω δια προσκομματος εσθιοντι 
21 καλον το μη φαγειν κρεα μηδε πιειν οινον μηδε εν ω ο αδελφος σου λυπειται σκανδαλιζεται η ασθενι 
22 συ πιστιν ην εχεις κατα σεαυτον εχε του θυ μακαριος ο μη κρινων εαυτον εν ω δοκιμαζει 
23 ο δε διακρινομενος εαν φαγη κατακεκριται οτι ουκ εκ πιστεως δε το ουκ εκ πιστεως αμαρτια εστιν